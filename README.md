# LITTLEHOME

_A really simple one-page web site for a small organization. Provide information about the organization as open data._

LittleHome è un progetto di software libero rivolto alle piccole organizzazioni per realizzare una propria home page sul web con minimo impiego di risorse.

# Perché una Home Page

La **comunicazione di ogni tipologia di organizzazione** e attività è opportuno che avvenga con **diverse modalità** (testo, video, immagini, ...) e su **diversi 
canali** (web, cartaceo, tv, radio, ...). Solitamente, per la comunicazione su internet le organizzazioni usufruiscono di diverse "piattaforme" 
(facebook, whatsapp, youtube, eventbrite, ...)  per diffondere notizie e contenuti usando i diversi media e al fine di raggiungere un bacino di utenza più ampio.
 
Per mettere ordine e offrire una visione chiara e completa agli utenti è opportuno avere una __home page__ che da un lato contenga
le informazioni sull'organizzazione e che dell'altro che sia un punto di partenza dal quale raggiungere tutti i canali di comunicazione e i contenuti prodotti.

Inoltre, il panorama delle piattaforme e dei **canali di comunicazione è molto ampio e in continua evoluzione**: negli anni abbiamo visto vari social network 
proliferare e cadere in disuso (il caso più eclatante è myspace). Inoltre una associazione può decidere nel corso della sua vita di dotarsi di nuovi canali e quindi di usare
piattaforme che prima non usava, ad esempio di creare un canale youtube.

La home page negli anni, associata ad una URL (tipo www.miassociazione.it), diventa il punto di riferimento immutabile attraverso il quale gli **interessati
e i simpatizzanti sapranno sempre come contattarvi e restare aggiornati**.

# Perché LittleHome

**LittleHome è semplice e veloce da usare**: in pochi passi permette alle piccole organizzazioni di creare la propria home page con le informazioni e i contatti.

**LittleHome è Libero**: non crea alcun legame di dipendenza tra il cliente e chi fornisce e chi ha sviluppato il servizio.  E' rilasciato con una **licenza libera**. Questo
permette a **chiunque ne abbia le competenze di utilizzarlo e crearne versioni modificate** come e quando vuole a prescindere dalla volontà dei suoi creatori, 
con l'unico obbligo di citare la fonte. Utilizza **tecnologie semplici e molto diffuse** (php5), così da poter essere facilmente  installato o spostato sui server dei 
più diffusi fornitori di servizi di hosting web (aruba, altervista, tophost, ...). 

**In poche parole, chiunque abbia le competenze minime necessarie per realizzare 
un sito web può facilmente creare la propria littlehome senza dover richiedere alcuna autorizzazione e utilizzando anche hosting  economici.**
